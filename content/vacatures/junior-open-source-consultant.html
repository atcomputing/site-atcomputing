---
title: Junior Open Source Consultant
summary: Heb jij je tijdens je studie meer bezig gehouden met je K8s-cluster op je Raspberry Pi's dan met het volgen van colleges? Heb jij van alle afgedankte PC's binnen je familie een Linux-serverpark voor thuis gebouwd? Heb jij menig nacht doorgehaald omdat het compilen van de Linux kernel niet helemaal volgens plan verliep?
date: 2022-03-01T00:00:00
layout: vacatures/single
---
<h3>Heb jij:</h3>
<ul>
    <li>je tijdens je studie meer bezig gehouden met je K8s-cluster op je Raspberry Pi's dan met het volgen van
        colleges?
    </li>
    <li>van alle afgedankte PC's binnen je familie een Linux-serverpark voor thuis gebouwd?</li>
    <li>menig nacht doorgehaald omdat het compilen van de Linux kernel niet helemaal volgens plan verliep?</li>
    <li>meermaals overwogen je PC door het raam te gooien omdat Wayland niet naar Arch wilde luisteren?</li>
    <li>je vrienden moeten overtuigen dat je geen python als huisdier had, maar de programmeertaal als hobby?</li>
</ul>
<p>Top! In dat geval maken we graag kennis, want als Junior Consultant bij AT Computing kun je van bovenstaande open
    source ellende je beroep maken. Via training en passende opdrachten geven we jouw open source kennis en kunde een
    enorme boost, met als doel je tot volwaardig en zelfstandig AT guru op te leiden. Een divers team van echte
    vakspecialisten vormt hierbij je vangnet en op termijn behoort ook het verzorgen van trainingen tot de
    mogelijkheden.</p>
<h3>Wat mag je van ons verwachten?</h3>
<ul>
    <li>Uitstekende arbeidsvoorwaarden incl. pensioenregeling</li>
    <li>Een auto van de zaak of een OV-vergoeding</li>
    <li>Snelle laptop om je favoriete Linux distributie op te installeren (you build it, you run it), dual-sim telefoon,
        Google Workspace abonnement
    </li>
    <li>Je eigen cloud-speeltuin in Azure, AWS en GCP</li>
    <li>Uitgebreide opleidingsmogelijkheden, met (natuurlijk) keus uit het volledig assortiment van AT Computing, maar
        ook de ~400 (!) trainingen van de Complementair Groep
    </li>
    <li>Je komt te werken in een team dat bestaat uit rasechte open source liefhebbers die er samen een prettige,
        informele sfeer op nahouden
    </li>
    <li>Je kunt meehelpen de AT Cloud Labs voor onze cursisten verder te ontwikkelen</li>
    <li>Regelmatig (virtuele) bijeenkomsten waar kennisdeling en gezelligheid voorop staat</li>
    <li>Mogelijkheid tot een combirol van consultant en docent</li>
    <li>Veel vrijheid (maar wel met bijbehorende verantwoordelijkheid)</li>
    <li>Je ontvangt na het tekenen van je contract het enige echte AT Swag Pack met o.a. een rugzak, t-shirt, mok en
        uiteraard een berg stickers
    </li>
</ul>
