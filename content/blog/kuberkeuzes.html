---
title: Kuberkeuzes
date: 2022-02-10T12:55:00
layout: blog/single
header_image: /img/blog/kuberkeuzes/header.png
tags:
- Containers
tools:
- Kubernetes
- K3s
- K9s
- Otomi
- OpenShift
- ArgoCD
- Rancher
courses:
- <a href="https://www.vijfhart.nl/opleidingen/kubernetes-fundamentals-english-course/" target="_blank">Kubernetes Fundamentals</a>
- <a href="https://www.vijfhart.nl/opleidingen/kubernetes-fundamentals-cka-extension-english-course/" target="_blank">Kubernetes CKA Extension</a>
---
<p class="fst-italic">Het was in 2014 dat een groep (voormalig) Google techneuten hun project genaamd Kubernetes aan de
    wereld presenteerden. Kubernetes is geïnspireerd op Google's Borg-systeem en is bedoeld als platform om applicatie
    containers op te laten draaien. In de begintijd werd dit gedaan op basis van de Docker runtime, maar sinds medio
    2016 is Container Runtime Interface (CRI) de standaard runtime interface voor containers. Hierop kunnen alle
    OCI-compatibele containers draaien.*</p>
<p>Containers hebben diverse handige eigenschappen. Ze zijn, zoals de naam container al doet vermoeden, portabel (alles
    wat nodig is voor de applicatie zit in de container), kunnen snel starten/stoppen en kunnen "read only" worden
    ingezet. Dat is een handige security-feature. Met Kubernetes krijgt een container "superkrachten": op- en afschalen,
    fouttoleratie/redundantie, automatisch herstarten, uitgebreide netwerk- en routeringsmogelijkheden, moeiteloos naast
    elkaar draaien van (honderd?)duizenden containers... Kubernetes draait z'n hand er niet voor om. Wil je meer over de
    eigenschappen van Kubernetes lezen? Check ons eerdere <a href="/blog/wat-is-kubernetes">blog</a> of de officiële
    <a href="https://kubernetes.io/" target="_blank">Kubernetes</a> website.</p>
<p>Alle pracht en praal van Kubernetes heeft (uiteraard) ook een keerzijde. Kubernetes is niet het meest eenvoudige stuk
    gereedschap om te installeren, configureren en beheren. Wie
    <a href="https://github.com/kelseyhightower/kubernetes-the-hard-way" target="_blank">Kubernetes the hard</a> way van
    Kelsey Hightower wel eens heeft doorlopen (of bekeken) kan dit beamen.</p>
<p> Dit gegeven is IT-dienstverleners, vendoren, (open source) ontwikkelaars en de cloud-reuzen natuurlijk niet ontgaan.
    Er zijn dan ook diverse Kubernetes "spin offs" en "add ons" op de markt die allemaal op hun eigen manier proberen om
    het Kubernetes-leven aangenamer te maken. Hartstikke mooi natuurlijk, maar welke Kubernetes-variant kun je nu het
    beste kiezen voor jouw situatie? We hopen je met onderstaande uiteenzetting een handje te helpen.</p>
<h2>Thuis, lab-omgeving op kantoor, kleinschalige zakelijke toepassingen of edge deployment: Minikube &
    <img src="/img/blog/kuberkeuzes/k3s.svg" alt="K3s" height="50"></h2>
<p>Wie niet met een Kubernetes-kanon op een container-mug wil schieten, kan om een heleboel toeters en bellen van
    Kubernetes heen. Met <a href="https://minikube.sigs.k8s.io/docs/" target="_blank">Minikube</a> en
    <a href="https://k3s.io/" target="_blank">K3s</a> zijn er twee alternatieven die nog steeds een groot aantal
    voordelen van Kubernetes te bieden hebben, maar installatie en gebruik sterk vereenvoudigen. Uiteraard lever je daar
    wel een stuk(je) aan configuratie-mogelijkheden en controle voor in, maar voor diverse vormen van gebruik is dat
    helemaal niet erg. Test- of lab-omgevingen, kleinschalige implementaties: perfect voor deze twee dwergen! Beide
    projecten hebben een eigen doelgroep. Minikube richt zich op ontwikkelaars (die zich vooral niet bezig willen houden
    met allerlei IT-infra zaken) en beginnende Kubernetes gebruikers. K3s zet zichzelf neer als productiewaardig
    platform voor omgevingen die beperkt zijn op gebied van resources: mobiele apparatuur, appliances, apparatuur met
    ARM-processoren, edge computing / edge datacenters en IoT toepassingen. K3s kan daarmee perfect als
    “satellietstation” dienen van een groot Kubernetes-cluster dat in het eigen datacenter of bij een cloud-provider
    draait.</p>
<p>Hoe snel/eenvoudig je k3s up-and-running hebt?</p>
<code class="d-block mb-3">
    $ curl -sfL https://get.k3s.io | sh -<br>
    <span class="text-muted"># Check for Ready node, takes maybe 30 seconds</span><br>
    $ k3s kubectl get node
</code>
<h2>On-premises op grootzakelijk / enterprise schaal en alles in eigen hand: Kubernetes of
    <img src="/img/blog/kuberkeuzes/openshift.png" height="80" alt="OpenShift">
</h2>
<p>Voor orkestratie-grootverbruikers en container-mastodonten die zoveel mogelijk controle willen en (nagenoeg) alles in
    eigen beheer hebben draaien zijn er momenteel eigenlijk twee opties: Kubernetes of Red Hat OpenShift. In beide
    gevallen geldt dat het raadzaam is om te zorgen dat er adequate kennis en/of support beschikbaar is voor de
    omgeving. Dit kan natuurlijk uit eigen gelederen komen, maar ook zijn er diverse partijen in de markt die support-
    of implementatie-diensten aanbieden of op basis van consultancy hulp kunnen bieden (zoals AT Computing). In het
    geval van Kubernetes komen hier geen kosten bij kijken in de vorm van subscriptions. Het is 100% gratis te
    gebruiken, zonder beperkingen op welke manier ook. Het is echter wel “garantie tot aan de deur” en vanuit het
    Kubernetes project wordt geen ondersteuning of garantie geboden. Dat zou dus van een derde partij moeten komen en
    dat is precies waar Red Hat met OpenShift op mikt.</p>
<p>Net zoals met Red Hat Enterprise Linux, biedt Red Hat met OpenShift een grootzakelijke, volledige ondersteunde
    oplossing op basis van Kubernetes. Red Hat zorgt voor updates, heeft 24/7 manschappen klaar staan en kan indien
    gewenst ook de implementatie, migratie of upgrades voor haar rekening nemen (nou ja, de spreekwoordelijke rekening
    dan. Er volgt wel gewoon een factuur voor het geleverde werk). OpenShift kan worden gezien als een
    Kubernetes-on-steroids-suite die de uitrol van applicaties, het beheer van de omgeving, monitoring en beveiliging op
    enterprise-schaal vereenvoudigd. OpenShift is, net als alle andere software van Red Hat, volledig open source, maar
    voor zakelijk gebruik geldt een subscription- of pay-per-use model en is daarmee in tegenstelling tot Kubernetes
    niet gratis bruikbaar.</p>
<p>Meer weten? Red Hat vertelt je in
    <a href="https://www.youtube.com/watch?v=5dwMrFxq8sU" target="_blank">dit filmpje</a> in precies 2 min en 22
    seconden de belangrijkste eigenschappen van OpenShift. Heb je wat meer tijd dan kun je
    <a href="https://cloud.redhat.com/learn/what-is-openshift" target="_blank">hier</a> in alle rust beginnen met
    lezen.</p>
<h2>Grootzakelijke / enterprise schaal en draaiend in de public cloud: AKS, EKS, GKE "Kubernetes as a Service" of
    OpenShift</h2>
<p class="text-center">
    <img src="/img/blog/kuberkeuzes/aks.svg" alt="AKS" height="150">
    <img src="/img/blog/kuberkeuzes/eks.svg" alt="EKS" height="150">
    <img src="/img/blog/kuberkeuzes/gke.svg" alt="GKE" height="150">
</p>
<p>"Wel de lusten, niet de lasten" kan een eenvoudige, maar zeer waardevolle keuze zijn die ertoe leidt dat je
    Kubernetes als kant-en-klare dienst afneemt in de reusachtige public cloud omgevingen van "de grote drie": Amazon,
    Microsoft en Google.</p>
<p>Amazon levert vanuit haar AWS Cloud EKS: Elastic Kubernetes Service. Microsoft heeft de dienst in Azure AKS gedoopt:
    Azure Kubernetes Service. Google op haar beurt noemt het GKE: Google Kubernetes Engine. Medium.com heeft een <a
            href="https://medium.com/swlh/state-of-managed-kubernetes-2020-4be006643360" target="_blank">goed
        artikel</a> geschreven met overeenkomsten en verschillen tussen de drie diensten. Voor wie geen al te bijzondere
    eisen heeft kan simpelweg gezegd worden dat de grote providers qua functionaliteit en mogelijkheden geen duimbreed
    van elkaar wijken. Gezien de "cloud war" nog volop gaande is, is dat niet zo gek. Ze houden elkaar minutieus in de
    smiezen. Wil je productie gaan draaien dan is het natuurlijk aan te bevelen om de drie grootmachten eens goed onder
    de loep te nemen om zo een verstandige keus te kunnen maken, maar wil je simpelweg eens ervaring opdoen met een
    Kubernetes dienst dan is het advies “kies er gewoon eentje en gas erop!”</p>
<p>Oh ja….We zouden het bijna vergeten, maar…. Red Hat levert ook nog OpenShift vanuit de IBM cloud. Ja, ook IBM heeft
    een public cloud.</p>
<h3>Hybride omgeving (on-premises + (public) Cloud): Kubernetes, OpenShift of Rancher
    <img src="/img/blog/kuberkeuzes/rancher.svg" height="100" alt="Rancher">
</h3>
<p>Annu 202* hebben veel bedrijven een hybride IT-landschap. Een deel van de servers en applicaties staat nog in eigen
    datacenters, bij hosting providers (al dan niet in een private cloud) en een ander deel draait in een public cloud.
    Omdat een van de grote voordelen van containers is dat ze portabel zijn, is het relatief eenvoudig om een
    Kubernetes-omgeving op te zetten waarbij een deel van het cluster lokaal en een deel in een cloud / gehost draait.
    Zo kun je bijvoorbeeld je ontwikkel- en staging-omgeving in een public cloud draaien, maar productie in je eigen
    datacenter. Of juist andersom. Voor dit scenario zijn er diverse opties, waarbij het in 2020 door Suse overgenomen
    <a href="https://rancher.com/" target="_blank">Rancher Labs</a> aardig voet aan de grond heeft gezet. Met Rancher
    kun je je volledige Kubernetes-omgeving op eenvoudige en eenduidige wijze beheren, waar je pods ook draaien.</p>
<p>Meer weten? Dan kan bij Rancher in minder dan twee minuten middels <a
        href="https://www.youtube.com/watch?v=nRVBNkcr4eM" target="_blank">dit filmpje</a>. Zijn ze Red Hat toch mooi 30
    seconden te snel af! Heb je iets meer tijd dan kun je <a href="https://www.youtube.com/watch?v=_dn4c9j7LUo"
                                                             target="_blank">hier</a> in een kwartiertje horen wat er
    allemaal in Rancher 2.6 te vinden is.</p>
<p>Nota bene: er zijn naast de in dit blog genoemde grote cloud-providers natuurlijk ook talloze andere/kleinere
    datacenter-dienstverleners, hosting-providers en IT-dienstverleners die managed Kubernetes diensten aanbieden. Die
    hebben we natuurlijk niet allemaal onder de loep genomen. Heb je hier interesse in? Vraag dan vooral bij de door jou
    beoogde dienstverlener naar de (on)mogelijkheden!</p>
<h2>Training & Certificering</h2>
<p>Voor IT-pro’s die hun brood (willen) verdienen met Kubernetes kan het interessant zijn om training te volgen en/of
    certificering te behalen. Er zijn hier momenteel twee opties die mondiaal de toon zetten. De eerste is certificering
    van de Linux Foundation, waar je momenteel kunt kiezen uit drie smaken: CKA, CKAD en CKS. Training ter voorbereiding
    op het CKAD en CKA examen kun je onder andere bij AT Computing volgen.</p>
<p>De tweede optie is
    <a href="https://www.redhat.com/en/resources/openshift-skill-paths-brief" target="_blank">OpenShift</a>
    certificering via Red Hat: de EX180, EX280 of EX288. Je kunt hiervoor diverse officiële Red Hat trainingen volgen
    (zoals
    <a href="https://www.vijfhart.nl/opleidingen/do180-red-hat-openshift-i-containers-kubernetes-nl/" target="_blank">DO180</a>
    of
    <a href="https://www.vijfhart.nl/opleidingen/do280-red-hat-openshift-administration-ii-operating-a-production-kubernetes-cluster-uk/"
       target="_blank">DO280</a>), je via zelfstudie voorbereiden of middels e-learning met een
    <a href="https://www.vijfhart.nl/opleidingen/ls220-red-hat-learning-subscription-standard/" target="_blank">Learning
        Subscription</a>. Misschien heb je het al aan de linkjes gezien, maar onze zuster
    <a href="https://vijfhart.nl/" target="_blank">Vijfhart IT-Opleidingen</a> is officieel Red Hat Training Partner en
    kan je daardoor voorzien van de officiële Red Hat trainingen om jouw examen succesvol af te leggen.</p>
<h2>Hoe zit het met certificering voor EKS, GKE en AKS?</h2>
<p>Het is opvallend te noemen dat geen van de grote cloud-providers op dit moment een certificering biedt voor hun
    Kubernetes dienst. Bij Google en Microsoft is er zelfs niet eens een AKS/GKE specifieke training. Er worden over
    AKS/GKE alleen vragen gesteld als onderdeel van andere examens (op gevorderden niveau). Hoe leer je er dan mee
    werken? Nou, ze bieden ieder een uitgebreide tutorial beschikbaar waar je (gratis) veel ins en outs van de service
    ziet. Check
    <a href="https://cloud.google.com/kubernetes-engine/docs/tutorials/" target="_blank">GKE</a> en
    <a href="https://azure.microsoft.com/en-us/resources/kubernetes-learning-and-training/#overview"
       target="_blank">AKS</a>.</p>
<p>Amazon biedt wel een EKS specifieke, driedaagse training. Details daarover vind je
    <a href="https://www.aws.training/SessionSearch?pageNumber=1&courseId=53846" target="_blank">hier</a>, maar ook
    deze training leidt zoals gezegd (nog) niet op tot certificering.</p>
<h2>Wacht! Er is meer...</h2>
<p>Hoewel je kunt stellen dat Kubernetes inmiddels de mainstream status wel heeft bereikt, staan de ontwikkelingen alles
    behalve stil. Nog steeds worden er nieuwe tools rondom Kubernetes geïntroduceerd om het leven nog verder te
    vereenvoudigen, specifieke toepassingen mogelijk te maken of veel voorkomende operationele taken te automatiseren
    met Operators. Nieuwsgierig?
    <a href="https://www.redhat.com/en/topics/containers/what-is-a-kubernetes-operator" target="_blank">Hier</a> vind je
    een goed artikel van Red Hat over Operators en <a href="https://operatorhub.io/" target="_blank">hier</a> kun je een
    uitgebreid assortiment aan bestaande operators vinden.</p>
<p>Een andere handige, maar ook wel grappige toevoeging is <a href="https://k9scli.io/" target="_blank">K9s</a>
    (Kubernetes wordt vaak tot K8s afgekort, omdat er 8 letters tussen de K en de s zitten….). Deze CLI-tool stelt je in
    staat om eenvoudig de belangrijkste informatie uit jouw Kubernetes-cluster op een mensvriendelijke manier weer te
    geven.</p>
<figure class="mb-3 text-center">
    <img src="/img/blog/kuberkeuzes/argocd.svg" height="150" alt="ArgoCD">
</figure>
<p>Wil je bezig gaan met GitOps en Kubernetes als landingsplaats voor jouw deployments gebruiken? Met
    <a href="https://argo-cd.readthedocs.io/en/stable/" target="_blank">ArgoCD</a> kun je je deployments visualiseren
    en automatisch laten synchroniseren met een git-repo. Op die manier waakt er een inktvis automatisch over je
    omgeving en voorkom je dat er ongeplande of ongewenste wijzigingen in je deployment optreden wanneer er toch iemand
    met zijn of haar tentakeltjes aan je K8s-cluster zit....</p>
<p>Edge Computing is een serieuze trend. K8s kan hiermee uit de voeten door toepassing van K3s. Voor OpenShift heeft Red
    Hat recent een onderzoeksproject opgetuigd onder de naam
    <a href="https://microshift.io/" target="_blank">MicroShift</a>. Met MicroShift heeft Red Hat het doel om de kracht
    van OpenShift naar de edge te brengen en vooral een coherent platform te bieden voor ontwikkeling en deployment van
    applicaties, ongeacht waar ze uiteindelijk draaien (zolang het een Kubernetes/OpenShift platform betreft). Een kort
    introductiefilmpje over MicroShift vind je
    <a href="https://www.youtube.com/watch?v=QOiB8NExtA4" target="_blank">hier</a>.</p>
<figure class="mb-3 text-center">
    <img src="/img/blog/kuberkeuzes/otomi.svg" height="150" alt="Otomi">
</figure>
<p>Als allerlaatste zetten we de spotlights op een interessant stuk software van eigen bodem: <a
        href="https://otomi.io/" target="_blank">Otomi</a>. Dit is feitelijk een hele suite van verschillende (open
    source) applicaties die zijn gebundeld tot een samenwerkend geheel. Je hebt hiermee binnen een mum van tijd een
    productierijp, op Kubernetes gebaseerd IT-platform draaien waar alle integratie en configuratie van alle betrokken
    tools al voor je is geregeld. Best practice out of the box. Het grote voordeel is dat je hierdoor substantieel
    minder tijd kwijt bent met het neerzetten en aan elkaar knopen van alle tools. Het nadeel is dat je keuzevrijheid
    enigszins beperkt is door wat Redkubes (de maker van Otomi) voor je bedacht of gebouwd heeft.</p>
<figure class="mb-3 text-center">
    <img src="/img/blog/kuberkeuzes/tanzu.png" height="150" alt="Tanzu">
</figure>
<p>Wie een VMWare omgeving heeft draaien, zou eens naar Tanzu kunnen kijken. Dit op Kubernetes gebaseerde platform
    belooft een consistente, multi-cloud developer experience. Je kunt met Tanzu flexibel gecontaineriseerde woekloads
    draaien op VMWare in je eigen datacenter of in een compatibele (public) cloud omgeving. Op deze manier belooft
    VMWare het beste van de twee werelden. Meer weten? Check dan
    <a href=" https://tanzu.vmware.com/tanzu" target="_blank">deze</a> website.</p>
<h2><img src="/img/logo/logo.png" alt="AT Computing" height="60"> & Kubernetes</h2>
<p>Als open source specialist kan AT Computing natuurlijk niet om Kubernetes heen. Dat doen we dus ook niet! Bovendien
    helpen we je met onze trainingen
    <a href="https://www.vijfhart.nl/opleidingen/kubernetes-fundamentals-english-course/" target="_blank">Kubernetes
        Fundamentals</a> (3 dagen) en de
    <a href="https://www.vijfhart.nl/opleidingen/kubernetes-fundamentals-cka-extension-english-course/"
       target="_blank">CKA Extension</a> (1 dag) goed op weg om je CKAD en/of CKA certificering te behalen. Als
    trainingspartner van de Linux Foundation kunnen wij bovendien de
    <a href="https://www.vijfhart.nl/opleidingen/certified-kubernetes-application-developer-ckad-examenvoucher/"
       target="_blank">CKAD</a> /
    <a href="https://www.vijfhart.nl/opleidingen/certified-kubernetes-administrator-cka-examenvoucher/"
       target="_blank">CKA</a> examenvouchers leveren.</p>
<p>Heb je hulp nodig bij implementatie of zoek je advies voordat je met Kubernetes aan de slag gaat? We staan voor je
    klaar. Stuur een e-mail naar info@atcomputing.nl en we nemen contact met je op om vrijblijvend jouw situatie en
    wensen te bespreken.</p>
<p class="fst-italic">* Kubernetes kan met verschillende Container Runtime Interfaces overweg: containerd, CRI-O en op
    moment van schrijven ook die van Docker. De interfaces benutten op hun beurt weer de Open Container Initiative (OCI)
    runtime. Omdat Docker containers OCI-compatible zijn, kun je in de praktijk nog steeds zonder problemen je
    Docker-containers op Kubernetes laten landen.</p>