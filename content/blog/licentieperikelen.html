---
title: Licentieperikelen
date: 2023-09-25T09:42:39
layout: blog/single
header_image: /img/blog/licentieperikelen/header.png
tags:
  - linux
tools:
  - Linux
  - Terraform
  - openTofu
  - Red Hat Enterprise Linux
courses:
  - <a href="https://www.vijfhart.nl/opleidingen/linux-unix-fundamentals/" target="_blank">Linux/UNIX Fundamentals</a><br>
---
<p>
  <i>
    Het is de laatste maanden enigszins onstuimig in de open source wereld. Niet
    omdat er een nieuwe tool is gelanceerd die alle andere tools wegblaast, maar
    omdat twee grote spelers in de open source wereld eenzijdig en zonder
    voorafgaande berichtgeving de voorwaarden/spelregels rondom hun open source
    software hebben aangepast. Eerst was het Red Hat dat aankondigde om de
    broncode van hun Enterprise Linux distributie niet langer vrij beschikbaar
    te stellen. Vlak erna maakte HashiCorp bekend dat het restricties zet op wat
    je met de Community Edition van hun softwareproducten mag doen. Waarom doen
    ze dit en wat zijn (tot dusver) de gevolgen?
  </i>
</p>
<p>
  Laten we de olifant in de kamer maar meteen bij z’n slurf grijpen: beide
  acties zijn bedoeld om de eigen positie van de betreffende vendor te
  versterken en het business model van het bedrijf te bewaken of te vergroten.
  Plat gezegd is het dus bedoeld om meer geld te verdienen. In het geval van Red
  Hat lijkt dit een herhaling van zetten te zijn als we naar de historie van
  moederbedrijf IBM kijken. In het geval van HashiCorp speelt er wat anders.
  HashiCorp is weliswaar een bedrijf met ~2000 medewerkers en een notering aan
  de Nasdaq, maar het heeft nog nooit winst gemaakt. Met miljoenen aan geld van
  externe investeerders is de druk om nu toch eens zwarte cijfers te gaan
  produceren groot. Zo. Dan hebben we dat maar gehad.
</p>
<h2>Redt Red Hat het?</h2>
<p>
  In 2018 maakte IBM bekend dat het voor een slordige $34.000.000.000 Red Hat
  zou gaan overnemen. In
  <a
    href="https://newsroom.ibm.com/2019-07-09-IBM-Closes-Landmark-Acquisition-of-Red-Hat-for-34-Billion-Defines-Open-Hybrid-Cloud-Future"
    target="_blank"
    >2019</a
  >
  was de overname een feit. Tot die tijd was Red Hat het grootste, zelfstandige
  bedrijf dat niets anders dan open source software maakte en leverde. Het
  verdienmodel van Red Hat bestaat uit het leveren van consultancy, training en
  support (op basis van een abonnementsmodel). Alle broncode van alle software
  van het bedrijf was vrij beschikbaar, ook van vlaggenschip annex stokpaard Red
  Hat Enterprise Linux (RHEL). Zoals gebruikelijk bij dit soort overnames valt
  in het persbericht te lezen dat er helemaal niets aan Red Hat zou veranderen:
  “Red Hat's unwavering commitment to open source remains unchanged”. Dat was
  welgeteld ongeveer twee maanden het geval, want in
  <a
    href="https://www.redhat.com/en/blog/transforming-development-experience-within-centos
                 "
    target="_blank"
    >september 2019</a
  >
  veroorzaakte Red Hat de eerste vloedgolf van kritiek in de open source oceaan
  door aan te kondigen dat CentOS niet langer een 1-op-1 compatibel alternatief
  voor RHEL zou blijven, maar CentOS Stream zou gaan worden. CentOS Stream
  bevindt zich sindsdien upstream ten opzichte van RHEL, waarbij het als een
  soort beta van nieuwe RHEL releases kan worden gezien.
</p>
<p>
  Als reactie op deze stap kwam er vrij snel alternatieve distributies op de
  markt om de “oude” functie van CentOS over te nemen:
  <a href="https://almalinux.org/" target="_blank">AlmaLinux</a> en
  <a href="https://rockylinux.org/" target="_blank">RockyLinux</a>. Na een
  tijdje ging de storm ging weer enigszins liggen, totdat Red Hat op
  <a
    href="https://www.redhat.com/en/blog/furthering-evolution-centos-stream"
    target="_blank"
    >21 juni 2023</a
  >
  aankondigde de broncode van Red Hat Enterprise Linux niet langer vrij
  beschikbaar te maken. In plaats daarvan wordt de broncode alleen nog gedeeld
  met klanten van Red Hat die een abonnement op de dienstverlening (een
  zogeheten subscription) van Red Hat hebben.
</p>

<p>BAM!</p>

<p>
  Binnen no-time stond de hele open source wereld op z’n kop. Van alle kanten
  wordt de beweging van Red Hat scherp veroordeeld en het duurde dan ook niet
  lang voordat er een stroom aan nieuws- en persberichten verscheen als reactie
  op het blog van Red Hat. Als een van de eersten kwamen
  <a href="https://almalinux.org/blog/impact-of-rhel-changes/" target="_blank"
    >AlmaLinux</a
  >
  en
  <a
    href="https://rockylinux.org/news/brave-new-world-path-forward/"
    target="_blank"
    >RockyLinux</a
  >
  in de lucht met een statement over hun toekomst. In
  <a
    href="https://sfconservancy.org/blog/2023/jun/23/rhel-gpl-analysis/"
    target="_blank"
  >
    dit blog</a
  >
  wordt gedetailleerd ingegaan op de juridsche kant van de move: mag het wel
  licentie-technisch? De storm was dermate heftig dat Red Hat zich genoodzaakt
  voelde om enkele dagen na het initiële bericht een
  <a
    href="https://www.redhat.com/en/blog/red-hats-commitment-open-source-response-gitcentosorg-changes"
    target="_blank"
  >
    reactie</a
  >
  te publiceren. Het bracht geen verandering in de situatie en diverse grote en
  kleinere partijen roerden zich. Op 10 juli verscheen
  <a
    href="https://www.oracle.com/bh/news/announcement/blog/keep-linux-open-and-free-2023-07-10/"
    target="_blank"
    >dit blog</a
  >
  van Oracle, dat als niets minder dan een directe aanval op Red Hat gezien kan
  worden. Last but not least reageerde SUSE middels twee berichten op de
  gebeurtenissen. Als eerste op
  <a
    href="https://www.suse.com/news/SUSE-Preserves-Choice-in-Enterprise-Linux/"
    target="_blank"
  >
    29 juni</a
  >
  met een bericht waarin ze de beweging en de consequenties ervan evalueren.
  Niet veel later, op 11 juli kwam het
  <a
    href="https://www.suse.com/news/SUSE-Preserves-Choice-in-Enterprise-Linux/"
    target="_blank"
    >persbericht</a
  >
  dat SUSE ruim 10 miljoen USD steekt in het forken en komende jaren onderhouden
  van de laatste, publiek beschikbare RHEL software. Op die manier blijft er
  (nog) een vrij beschikbare, RHEL-compatibele distributie. Daar bleef het niet
  bij...
</p>
<h2>OpenELA</h2>
Op
<a
  href="https://www.suse.com/news/OpenELA-for-a-Collaborative-and-Open-Future/"
  target="_blank"
  >10 augustus</a
>
volgende meer nieuws: de
<a href="https://openela.org/" target="_blank"
  >Open Enterprise Linux Association</a
>
is een feit. Doel van deze organisatie is te borgen dat Linux distributies voor
grootzakelijke bedrijven (en overheden) "vrij/open" beschikbaar blijven.
Oprichters van dit collectief: Oracle, SUSE en CIQ (RockyLinux). Ook hebben
RockyLinux en AlmaLinux intussen meer gedeeld over hoe zij hun eigen toekomst
zien.

<h3>RockyLinux</h3>
<p>
  RockyLinux heeft ervoor gekozen om 1-op-1 compatibel te blijven met Red Hat,
  maar daarvoor dienen ze vanaf heden dus op een "alternatieve" manier aan de
  daarvoor benodigde broncode van RHEL te komen. Hiervoor huren ze een VPS
  waarop RHEL draait, waarmee ze dus feitelijk een RHEL subscription afnemen.
  Hiermee halen ze de broncode binnen om die vervolgens als basis te gebruiken
  voor RockyLinux.
</p>

<h3>AlmaLinux</h3>

<p>
  AlmaLinux heeft besloten een andere route te gaan bewandelen. Zij beloven een
  <a
    href="https://en.wikipedia.org/wiki/Application_binary_interface"
    target="_blank"
    >ABI-compatibele</a
  >
  distributie te blijven. Dit betekent niet dat ze 1-op-1 gelijk zullen blijven
  aan RHEL, maar dat ze garanderen dat applicaties die voldoen aan de vereisten
  om op RHEL te kunnen draaien, ook gegarandeerd op AlmaLinux kunnen draaien.
</p>
<p>
  Het is nog te vroeg om de exacte gevolgen van de stappen van Red Hat te kunnen
  duiden en om te kunnen vaststellen of de strategie van ondermeer RockyLinux en
  AlmaLinux succesvol gaat zijn. Het lijkt er echter intussen wel op dat
  bedrijven de keuze voor de door hen gebruikte Linux-distributie heroverwegen.
  De toekomst zal uitwijzen wat de langetermijn gevolgen zijn voor zowel Red Hat
  zelf als voor SUSE, RockyLinux, AlmaLinux en/of Oralce...
</p>
<h2>HashiCorp</h2>
<p>
  De tweede grote speler in de open source wereld die de hoon van de community
  op z'n hals heeft gehaald is HashiCorp. HashiCorp deelde op 10 augustus in een
  <a
    href="https://www.hashicorp.com/blog/hashicorp-adopts-business-source-license"
    target="_blank"
  >
    persbericht</a
  >
  waarin het aankondigde over te gaan op een andere licentie voor haar software:
  Business Source License. In tegenstelling tot de wending van Red Hat met RHEL
  blijft de broncode van de producten van HashiCorp gewoon vrij beschikbaar. Er
  wordt echter wel een restrictie gezet op wat er met deze broncode gedaan mag
  worden door derde partijen. Op hoofdlijnen komt het erop neer dat HashiCorp
  het niet langer toestaat dat andere partijen concurrerende, commerciele
  diensten of producten leveren op basis van de <i>community edition</i> van hun
  softwareproducten: Terraform, Vault, Nomad, Consul, Vagrant etc. In de eerste
  alinea schetsten wel al de situatie van HashiCorp: het heeft nog nooit winst
  gemaakt en er zit voor miljoenen aan geld van investeerders in. De
  licentie-aanpassing kan dan ook worden gezien als een "noodgreep" om het
  bedrijfsresultaat een positieve impuls te geven. Open source is immers niet
  hetzelfde als liefdadigheid. De wijziging heeft voor het overgrote deel van
  alle gebruikers van de HashiCorp producten overigens geen enkele impact.
  Zolang je niet bezig bent om HashiCorp met hun eigen code te lijf te gaan
  vanuit je eigen onderneming, kun je gewoon lekker
  <code>terraform apply -auto-approve</code> blijven doen in je
  productie-omgeving. Dat geldt dus voor naar schatting 99,9% van alle
  gebruikers.
</p>

<h2>OpenTofu</h2>
<p>
  Voor de open source community was de toelichting en belofte van HashiCorp
  <i>community driven</i> te blijven, niet genoeg. Met name Terraform moest het
  ontgelden en binnen enkele dagen verscheen er online een door Gruntwork
  geïnitieerde petitie met als doel een volledig open alternatief voor Terraform
  te behouden. Spoedig werd de OpenTF Foundation opgericht en steeds meer mensen
  en bedrijven tekenden de petitie. OpenTF stond voor Open Terraform, maar
  gebruik van die naam ging HashiCorp toch echt te ver. Om een juridische strijd
  te voorkomen, werd een stevige discussie over de nieuwe gevoerd en kwam
  <a href="https://opentofu.org/" target="_blank">OpenTofu</a> als winnaar uit
  de bus. In Bilbao, tijdens de Open Source Summit Europe 2023, werd
  aangekondigd dat OpenTofu als project was aangesloten bij de
  <a
    href="https://www.linuxfoundation.org/press/announcing-opentofu"
    target="_blank"
    >Linux Foundation</a
  >. Daarmee is de afsplitsing een feit en is de vraag hoe de toekomst en
  onderlinge compatibiliteit tussen HashiCorp Terraform en OpenTofu eruit komt
  te zien. Het lijkt er sterk op dat er al de nodige breaking changes aan zitten
  te komen, omdat OpenTofu een eigen roadmap nastreeft en diverse wijzigingen
  beoogd door te voeren die HashiCorp niet heeft geimplementeerd. Opmerkelijk is
  overigens dat OpenTofu (vooralsnog) gebruik blijft maken van HCL (HashiCorp
  Configuration Language), de DSL (Domain Specific Language) van HashiCorp voor
  al haar producten. Ook is de vraag voor hoeveel bedrijven die de community
  edition intern gebruiken er noodzaak is om over te stappen. Voor die situatie
  heeft de nieuwe licentie immers geen enkel gevolg.
</p>

<p>
  <i
    >Zoals al gezegd: het is nog te vroeg om een eindbalans op te kunnen maken.
    Het is nog niet helemaal duidelijk wat er nu echt structureel veranderd is.
    Natuurlijk kun je bij de start een heleboel lawaai maken. Dat is ook precies
    wat OpenELA en OpenTofu goed hebben gedaan. De PR-machine en support van de
    community waren op orde. Of ze het op langere termijn daadwerkelijk gaan
    redden en een serieuze koerswijziging teweeg gaan brengen binnen de open
    source wereld, dat valt nog te bezien. Voor de reguliere gebruikers van
    Terraform verandert er praktisch helemaal niets. Ook de broncode blijft
    gewoon beschikbaar. Voor Red Hat ligt dat anders. Daar is al wat gerommel
    zichtbaar en hebben een aantal partijen inmiddels aangekondigd naar een
    andere (meer open) distributie over te stappen.</i
  >
</p>
