---
title: Dat is een aanname
date: 2023-02-15T18:00:00
layout: blog/single
header_image: /img/blog/dat-is-een-aanname/header.jpg
tags:
  - Persoonlijk
tools:
  - LinkedIn
  - Google Meet
  - Email
---

<p>
  <i>
    Chris van Meer blikt terug op het moment vóór en ná zijn overstap naar AT
    Computing.
  </i>
</p>

<div class="blog">
  <h4>Om je heen blijven kijken</h4>
</div>
<p>
  Dat is wat mijn vader vroeger altijd zei. Misschien was dit wel het moment wat
  hij bedoelde. Op dat moment zat ik al bijna 10 jaar op dezelfde stek als
  netwerkbeheerder en inmiddels bijna 25 jaar in het IT-vak. In eigenlijk al
  mijn rollen die ik in mijn carrière heb vervuld was er altijd wel een rode
  draad die ik er zelf doorheen heb geweven: Linux. Maar dan altijd wel
  ondergeschikt aan mijn reguliere werkzaamheden.
</p>

<div class="blog">
  <h4>Het zou toch gaaf zijn als ik daar mijn werk van zou kunnen maken</h4>
</div>
<p>
  Dat is de gedachte die in mij opkwam. Nu zit ik op LinkedIn en ik was
  eigenlijk niet eens aan het zoeken, maar toen zag ik een post met daarin
  alleen een base64 encoded string en het eerste wat ik dacht was
  <i>"hé, iemand spreekt mijn taal"</i>. Natuurlijk ben ik het gaan decoden. Het
  bleek een vacaturetekst te zijn vanuit AT Computing. AT Computing...AT
  Computing, die naam komt me zo bekend voor...
</p>

<div class="blog">
  <h4>Ton Kersten</h4>
</div>
<p>
  Die naam kwam toen in mij op. In mijn tijd als systeem- / netwerkbeheerder bij
  het Canisius-Wilhelmina Ziekenhuis in Nijmegen werkte ik samen met Ton, waarna
  Ton naar AT Computing is gegaan. Twintig jaar later, eigenlijk zonder contact
  en dan valt er opeens een vacature vanuit AT Computing op mijn digitale
  deurmat, waarbij ik én Linux kan doen én eventueel zou kunnen combineren met
  training ontwikkelen / geven én ik heb de kans om weer samen te werken met een
  oud collega. Maar...
</p>

<div class="blog">
  <h4>Velp</h4>
</div>
<p>
  Dat is een eindje van mij vandaan. AT Computing zit in Velp, maar ik woon al
  geruim 10 jaar in het plaatsje Marum, dicht bij Groningen. Balen! Dus ik in
  een base64 encoded bericht geantwoord dat ik wel interesse heb, maar dat ik
  vast te ver weg woon. Niet veel later kreeg ik wederom een base64 encoded
  bericht terug dat de afstand geen probleem is.
</p>

<div class="blog">
  <h4>Top!</h4>
</div>
<p>
  Niet lang daarna heb ik een eerste gesprek gehad met Dennis Kruyt. Was een
  prima gesprek en zelfs na redelijk wat doorgevraagd te hebben was er niets wat
  mij tegen stond. Het gesprek afgesloten met een tevreden gevoel aan beide
  kanten. Daarna kreeg ik een uitnodiging voor een gesprek met Marcel Kornegoor.
  Binnen twee minuten had ik al een <code>SYN SYN-ACK ACK</code> gevoel. Het
  klikte en we hadden een prettig gesprek waarbij er eigenlijk nog steeds niets
  was wat mij tegenstond of mij deed twijfelen.
</p>

<div class="blog">
  <h4>Maar hoe zit het dan met de arbeidsvoorwaarden?</h4>
</div>
<p>
  Om die vraag te beantwoorden werd er een derde gesprek gepland waarin we de
  arbeidsvoorwaarden gingen bespreken. Qua voorwaarden dikke prima, geen enkel
  iets waarvan mijn wenkbrauwen gingen fronsen. Voor mij was het de eerste keer
  dat ik met een leaseauto te maken kreeg dus heb ik gevraagd om een pro forma
  berekening. Maar eigenlijk was het voor mij eigenlijk wel duidelijk:
  <code>[[ $proforma -ge $current ]] && return 0 || return 1</code>
</p>

<div class="blog">
  <h4>Wachten duurt lang</h4>
</div>
<p>
  Vooral als je ergens nieuwsgierig naar bent. Toen eenmaal de pro forma binnen
  was met daarbij een concept arbeidsovereenkomst, was het binnen 2 minuten
  gedaan; ik keek naar mijn vrouw waarop zij vroeg <i>"En? Ga je het doen?"</i>,
  waarop ik antwoordde met <i>"Ik denk het wel"</i>. Ik pakte de telefoon en
  toen ik Marcel aan de telefoon had heb ik de woorden <i>"Ja, ik wil"</i> geuit
  en daar ontstond het werkhuwelijk.
</p>

<div class="blog">
  <h4>De meeste dromen zijn bedrog</h4>
</div>
<p>
  Maar ik kan met alle eerlijkheid zeggen: na meer dan een jaar ben ik nog
  steeds blij met mijn overstap. Het grappige is, toen ik binnenkwam gaf ik aan
  dat ik van de drie hoofdtakken (consultancy, detachering en training) wel het
  meest oren had naar het detacheringsdeel met het liefst een opdracht voor
  langere tijd omdat ik altijd wel wat tijd nodig heb om te aarden binnen een
  club. En training geven? Nou dat is niet echt aan mij besteed was mijn
  gedachte...
</p>

<div class="blog">
  <h4>Niets zo veranderlijk als een mens</h4>
</div>
<p>
  Dat blijkt maar weer, want een jaar later combineer ik consultancy met het
  ontwikkelen en verzorgen van workshops, presentaties en trainingen. In mijn
  geval allemaal over mijn specialisme: de tools van HashiCorp. Ik heb deze stap
  kunnen zetten doordat AT Computing mij de flexibiliteit biedt om mijzelf te
  ontwikkelen zonder mijn daadwerkelijke groeirichting te bepalen, maar me wel
  te ondersteunen en te begeleiden.
</p>

<div class="blog">
  <h4>Should I stay or should I go?</h4>
</div>
<p>Dat laatste is voor mij niet aan de orde: ik heb mijn plek gevonden.</p>
