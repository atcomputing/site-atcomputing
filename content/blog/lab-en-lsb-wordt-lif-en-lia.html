---
title: LAB en LSB wordt LIF en LIA
date: 2022-02-03T13:47:00
layout: blog/single
header_image: /img/blog/lab-en-lsb-wordt-lif-en-lia/header.png
tags:
- Nieuws
tools:
- Linux
- Azure
courses:
- <a href="https://www.vijfhart.nl/opleidingen/linux-infrastructure-fundamentals/" target="_blank">Linux Infrastructure Fundamentals (Nederlands)</a>
- <a href="https://www.vijfhart.nl/opleidingen/linux-infrastructure-fundamentals-english-course/" target="_blank">Linux Infrastructure Fundamentals (English)</a>
---
<p class="fst-italic">AT Computing heeft sinds lange tijd twee trainingen in het assortiment die zijn gericht op de
    Linux/UNIX applicatie- en systeembeheerder: Linux Applicatie Beheer (LAB) en als vervolg Linux Systeem Beheer (LSB).
    Het groeiende gebruik van (configuratie) automation (denk aan Ansible) en cloud-platformen (zoals GCP, AWS en Azure)
    hebben het systeembeheer-vakgebied echter ingrijpend veranderd de afgelopen jaren. Reden voor ons om LAB en LSB na
    een mooie carrière met pensioen te sturen, maar natuurlijk niet zonder dat we hebben nagedacht over
    troonopvolging!</p>
<p>We hebben dan ook recent onze nieuwe Linux Infrastructure Fundamentals (LIF) training gelanceerd. In twee dagen tijd
    leer je bij deze training alle dagelijkse zaken die je als moderne systeembeheerder / DevOps Engineer op een
    Linux-systeem tegenkomt. Distributie-agnostisch en uiteraard inclusief hands-on lab om meteen praktijkervaring op te
    doen. Sterker nog: je rolt als een van de eerste opdrachten zelf twee Linux-servers uit in de Azure cloud van
    Microsoft. Hoe cloud-native wil je het hebben? Maar we houden ook oog voor systeembeheer in een conventionele
    (on-prem) omgeving.</p>
<h3>Bij Linux Infrastructure Fundamentals leer je onder andere over:</h3>
<ul>
    <li>Secure shell (remote login)</li>
    <li>Network basics (IP-adressen routering, interfaces, DNS, port bindings)</li>
    <li>Users en user groups (attributen, root privileges, su en sudo)</li>
    <li>System startup & shutdown (systemd, services)</li>
    <li>Package management (rpm, yum, dnf, dpkg, apt)</li>
    <li>Filesystemen (ownership, bestandstypen, swap, partitionering en conceptueel LVM)</li>
    <li>Periodieke activering (cron/crontab, at)</li>
    <li>Logging (rsyslogd, systemd-journal, logger/systemd-cat, journalctl)</li>
</ul>
<p class="fst-italic">Als verdieping op de bovenstaande topics, zal in de loop van 2022 ook de nieuwe training Linux
    Infrastructure Advanced (LIA) het levenslicht zien. Ook deze training zal twee dagen duren en dieper ingaan op
    diverse onderwerpen op gebied van Linux systeembeheer.</p>
<h3>Bij Linux Infrastructure Advanced leer je onder andere over:</h3>
<ul>
    <li>Troubleshooting (/proc, /sys, gebruikslimieten, system calls, multithreading, ps)</li>
    <li>Performance analyse basics (top, atop, nice, ionice)</li>
    <li>Storage (verdieping LVM)</li>
    <li>Networks (nftables, Network Manager, traceroute, tcpdump)</li>
    <li>Filesystemen (mkfs, tune2fs/xfs_admin, fsck/xfs_repair, journaling)</li>
    <li>Systemd (verdieping)</li>
    <li>SELinux (concept en diverse opties/commando’s)</li>
    <li>Tijd (tijdstempels, tijdzones, NTP)</li>
    <li>Logging (rsyslogd, logrotate)</li>
</ul>
<p>Het is belangrijk om te duiden dat LIF en LIA niet de 1-op-1 vervangers van LAB en LSB zijn. Ja, alles bij elkaar
    opgeteld kom je met veel van dezelfde concepten, commando’s en technieken in aanraking die ook in de LAB en LSB
    trainingen te vinden zijn, maar de manier waarop de onderwerpen behandeld worden is fundamenteel anders ingestoken.
    De nieuwe trainingen LIF en LIA sluiten beter op elkaar aan en richten zich veel beter op de Linux-kennis die je bij
    moderne IT-rollen als DevOps Engineer, Ops Engineer of Platform Engineer in je gereedschapskist dient te hebben.</p>
<p>Ons advies is dan ook: begin, als je al de nodige Linux ervaing op zak hebt, met Linux Infrastructure Fundamentals.
    We verwachten dat je hiermee een heel goede basis legt om in de praktijk (veel) meer uit jouw Linux-distributie te
    halen. Deze training stelt je ook in staat om een hele reeks DevOps-gerelateerde trainingen te volgen, zoals
    bijvoorbeeld onze Ansible, Git, Docker en Kubernetes trainingen. Of natuurlijk onze nieuwe CI/CD Fundamentals with
    Gitlab! Sta je helemaal aan het begin van je Linux/open source carriere? Dan is Linux/Unix Deel 1 voor jou de
    perfecte kennismaking met de commandoregel. Hoe dit alles eruit ziet, is weergegeven in het onderstaande
    leerpad.</p>
<figure class="mb-3">
    <img alt="AT Computing leerpad" class="w-100" src="/img/journey/learning_journey_web.png">
</figure>
<p>Klik hier om dit <a download href="/files/atypical_leerpad_v2.1.pdf" title="AT Computing leerpad">leerpad</a> als
    hi-res PDF te downloaden.</p>
<p>Ben je toe aan een volgende stap qua systeembeheer? Dan wordt Linux Infrastructure Advanced de perfecte inhoudelijke
    opvolger.
<p>Vraag je je af welke training het best bij jou past? Aarzel dan niet om <a href="/#contact">contact</a> met ons op te
    nemen. We helpen je graag verder op weg bij de ontwikkeling van je open source en DevOps tooling expertise!</p>
