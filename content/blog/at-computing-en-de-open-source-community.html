---
title: AT Computing en de Open Source Community
date: 2022-10-11T14:43:00
layout: blog/single
header_image: /img/blog/at-computing-en-de-open-source-community/header.png
tags:
- Nieuws
tools:
- Ansible
- Guacamole
- Vault
- ATOP
courses:
- <a href="https://www.vijfhart.nl/opleidingen/linux-unix-fundamentals/" target="_blank">Linux/UNIX Fundamentals</a><br>
---
<p><i>Als je onze website bekijkt dan is duidelijk dat we bij AT Computing allemaal gek zijn op open source software. We doen niet anders. Hoewel we voor en bij onze klanten volop gebruik maken van de tools die anderen hebben bedacht en gebouwd, doen we ook veel terug voor de open source wereld. Dat doen we niet alleen als bedrijf. Ook onze medewerkers delen er buiten hun werk bij AT lustig op los. We doen dit omdat we erin geloven dat we met z’n allen verder komen door te delen. In dit blog lees je alles over onze bijdragen aan de open source community.
</i></p>

<h3>Sponsoring</h3>
<p>
  Er worden in en rondom Nederland heel wat bijeenkomsten georganiseerd waar open source de boventoon voert. Omdat we dit als AT Computing uiteraard een warm hart toedragen, geven we jaarlijks een flink deel van ons marketingbudget uit aan sponsoring van deze evenementen. Af en toe pakken we flink uit, maar soms maakt een kleine bijdrage al een groot verschil. Zo voorkwamen onze heerlijke ATosti's dat de hackers bij <a href="https://eth0.nl" target="_blank">eth0</a> verhongerden.
</p>

<div class="image" style="padding:30px">
  <img src="/img/blog/at-computing-en-de-open-source-community/tosti.jpg" style=" display: block; margin-left: auto; margin-right: auto; width: 75%;">
  <p><i>Van 's ochtends 08:00 tot 's nachts 01:00 smulden de bezoeker van eth0 van onze ATosti's. Inclusief een base64-geintje van ons PR-bureau</i></p>
</div>

{{< highlight go >}}
    $ echo "SGViIGVlbiBmYW5UT1N0aXNjaGUgZGFnIQ==" | base64 -d
    Heb een fanTOStische dag!
{{< / highlight >}}
<p class="text-muted">bash</p>
<p></p>

<p>
  In 2023 zijn we sponsor van onder andere: <a href="https://cfgmgmtcamp.eu/" target="_blank">Configuration Management Camp</a>, <a href="https://t-dose.org/" target="_blank">T-Dose</a>, <a href="https://nluug.nl/" target="_blank">NLUUG conferenties</a>, <a href="https://loadays.org/" target="_blank">LOA Days</a> en <a href="https://community.cncf.io/events/details/cncf-kcd-netherlands-presents-kubernetes-community-days-amsterdam-2023/" target="_blank">Kubernetes Community Days Amsterdam</a>.</p>
 
  <p>Omdat we bij AT Computing over een eigen trainingslocatie beschikken, zijn we ook met regelmaat locatiesponsor. Zoals in 2019 voor de <a href="https://www.meetup.com/ansible-benelux" target="_blank">Ansible Benelux Meetup</a> over Molecule en voor de <a href="https://www.meetup.com/amsterdam-hashicorp-user-group/" target="_blank">Amsterdam HashiCorp User Group</a> in december 2022. Uiteraard zorgen we hierbij niet alleen voor de ruimte, maar ook koffie, thee, fris, wat lekkers en eventueel een hapje eten zijn allemaal inbegrepen.
</p>
<div class="image" style="padding:30px; align-items: center">
  <img src="/img/blog/at-computing-en-de-open-source-community/hug_meetup.png" width="100%">
  <p><i>Online Q&A sessie tijdens de HUG Meetup met HashiCorp CEO Dave McJannet en oprichters Mitchell Hashimoto & Armon Dadgar.</i></p>
  </div>

<h3>Presentaties</h3>
 <p>Naast sponsoring proberen we ook op bijeenkomsten aanwezig te zijn door met presentaties onze kennis en ervaringen te delen. Zo stond onze senior trainer/ontwikkelaar Gerlof Langeveld in 2022 voor een volle zaal bij de <a href="https://events.linuxfoundation.org/open-source-summit-europe/" target="_blank">Open Source Summit</a> in Dublin. Je vindt de slides en een opname van zijn presentatie <a href="open-source-summit-2022.html" target="_blank">hier</a>.</p>
 <div class="image" style="padding:30px; align-items: center">
  <img src="/img/blog/at-computing-en-de-open-source-community/oss_2022.png" width="100%">
  <p><i>Volle zaal: Gerlof Langeveld gaf tijdens de Open Source Summit in Dublin een alom geprezen presentatie over containers.</i></p>
  </div>
  
  <p>
  Onze directeur Marcel Kornegoor gaf tijdens de <a href="https://www.nluug.nl/activiteiten/events/nj22/programma/index.html" target="_blank"> najaarsconferentie 2022 van de NLUUG</a> een presentatie over de modernisering en toekomst van onze trainingen. Je kunt opnames hiervan terugkijken op <a href="https://www.youtube.com/watch?v=qVhmC47JihQ" target="_blank">Youtube</a>. Consultant Chris van Meer verzorgde een live demo voor <a href="https://events.hashicorp.com/hashitalksbenelux" target="_blank">HashiTalks Benelux</a> over het neerzetten van een complete HashiStack binnen 15 minuten. Naast deze presentaties hebben we voor een aantal aankomende conferenties alweer CFP’s ingediend....
  </p>

  <p>In verder verleden stonden we op het podium bij onder andere Configuration Management Camp, T-Dose en DevConf Tsjechie</a>.
  </p>

  <h3>Workshops</h3>
<p>
  We verzorgen regelmatig gratis workshops. Zo hebben we tijdens <a href="https://mch2022.org/#/" target="_blank">May Contain Hackers</a> op de camping alle dagen een gratis workshop verzorgd over uiteenlopende open source technologieën: Ansible, Git, Python en een container deep dive. Onze ATent zat iedere dag vol met enthousiaste deelnemers.
</p>
<div class="image" style="padding:30px">
<img src="/img/blog/at-computing-en-de-open-source-community/mch_ansi.png" width="50%"><img src="/img/blog/at-computing-en-de-open-source-community/mch_git.png" width="50%">
<p><i>Campingstoeltjes in de tent, korte broek en teenslippers aan, de laptop op schoot en een biertje erbij: workshops tijdens MCH2022.</i></p>
</div>
<p>
  Ook heeft onze Ansible-guru Ton Kersten in 2022 tweemaal een gratis, online Ansible workshop voor beginners gegeven. Tijdens deze workshop konden de deelnemers hands-on hun eerste ervaringen met deze tool op doen. Dit is goed bevallen, dus in 2023 doen we hier nog een flinke schep bovenop: we gaan liefst 12 online workshops organiseren! Als eerste staat een workshop over <a href="https://www.vaultproject.io/" target="_blank">HashiCorp Vault</a> op de agenda, verzorgd door Chris van Meer. Op onze <a href="https://www.meetup.com/nl-NL/at-computing-techtracks/" target="_blank">MeetUp</a> pagina vind je alle sessies en kun je je gratis aanmelden. Voor een overzicht van alle bijeenkomsten waar we bij betrokken zijn, hebben we een eigen <a href="../kalender.html" target="_blank">kalender</a> online staan, inclusief links naar de betreffende gebeurtenis.
</p>

<p>We hebben door de jaren heen ook met grote regelmaat kosteloos workshops en trainingen verzorgd voor universiteiten, hogescholen, het middelbaar beroepsonderwijs en kinderen met autisme. Zo waren Ton Kersten en Stefan Joosten eind 2022 te gast bij <a href="https://fontys.nl/" target="_blank">Fontys</a> voor een Ansible workshop.
<div class="image" style="padding:30px; align-items: center">
<img src="/img/blog/at-computing-en-de-open-source-community/ansi_fontys.png" width="100%">
<p><i>Ton Kersten en Stefan Joosten geven een workshop over Ansible bij Fontys</i></p>
</div>
</p>

<p>
We hopen met deze workshops jongeren te inspireren om met IT, computers en open source software te gaan experimenteren. Ben jij student of docent en heb je hier oren naar? Neem dan zeker contact met ons op!
</p>

<h3>Trainingen</h3>
<p>
Ook op gebied van onze trainingen omarmen we openheid. Al het trainingsmateriaal van de trainingen die je bij ons kunt volgen wordt uitgegeven op basis van een <a href="https://creativecommons.org/licenses/by-nc-nd/4.0/" target="_blank">Creative Commons</a> licentie. Dit betekent dat wij het prima vinden dat je het materiaal deelt met anderen als je bij ons in de klas hebt gezeten, zolang je het niet aanpast, je het niet verkoopt en je er bij het delen voor zorgt dat je naar AT Computing en de van toepassing zijnde licentie verwijst.
</p>
<div class="image" style="padding:30px; align-items: center">
<img src="/img/blog/at-computing-en-de-open-source-community/lif_slide.png" width="100%">
<p><i>Een slide uit onze <a href="https://www.vijfhart.nl/opleidingen/linux-infrastructure-fundamentals/" target="_blank">Linux Infrastructure</a> training, voorzien van de CC-BY-NC-ND licentie.</i></p>
</div>

  <h3>Innovatiedag</h3>
  <p>
    Helaas is er door de pandemie al twee jaar niets van gekomen, maar in 2023 zullen we viermaal een Innovatiedag organiseren. Iedereen die het leuk vindt is van harte uit om een hele dag te genieten van presentaties over open source technologie. Het thema van de volgende edities maken we binnenkort bekend. Eerdere edities stonden in het teken van containers (Docker en Kubernetes) en open source cloud-platforms: OpenStack, OpenShift, CloudStack en CloudFoundry. Uiteraard zorgen we als AT Computing bij deze dag voor een heerlijke lunch, koffie/thee en sluliten we af met een borrel!
  </p>
  <p>Je vindt alle informatie over onze Innovatiedag op <a href="https://atcomputing.nl/innovatiedag" target="_blank">atcomputing.nl/innovatiedag</a>.</p>
  <div class="image" style="padding:30px; align-items: center">
    <img src="/img/blog/at-computing-en-de-open-source-community/innovatiedag.png" width="100%">
    <p><i>Pieter de Bruin (destijds werkzaam bij Docker) verzorgde een presentatie over Docker tijdens onze pre-COVID Innovatiedag in 2019.</i></p>
    </div>
  
  <h3>Delen van code</h3>
  <p>
    We consumeren natuurlijk netto meer code dan we bijdragen, maar toch zijn er een paar projecten we we als AT behoorlijk trots op zijn.
  </p>
  <p>
    Als eerste maken we voor onze training-labs volop gebruik van een plug-in die consultant Rens Sikma heeft geschreven voor <a href="https://guacamole.apache.org/" target="_blank">Apache Guacamole</a>: <a href="https://github.com/atcomputing/guacamole-trigger/releases" target="_blank">Guacamole Trigger</a>. Deze plug-in maakt het mogelijk om remote desktop systemen (automatisch) te starten en stoppen wanneer ze bijvoorbeeld gedurende een bepaalde periode ongebruikt zijn. Door “auto shutdown” kan flink op de kosten van een virtuele (cloud) instance worden bespaart. Het scheelde bij AT Computing zo’n 60% aan kosten op de maandfactuur.
  </p>

  <p>
    Vanaf 2012 heeft onze senior consultant/trainer Ton Kersten tientallen patches geschreven voor <a href="https://github.com/ansible/ansible" target="_blank">Ansible</a>. De belangrijkste is het Ansible fact <b><i>os_family</i></b> en de <b><i>date_time</i></b>. Ook heeft hij veel bugfixes aangedragen en verbeteringen voorgesteld. Zijn belangrijkste wapenfeit, waar helemaal niemand bewust iets van merkt, is het fixen van de symbolische modes (Dus <b><i>a+rx,u-x</i></b> in plaats van <b><i>0755</i></b>).
  </p>
  <p>
    Het verreweg beroemdste open source project waar een medewerkers van AT Computing eigenaar van is, is <a href="https://atoptool.nl" target="_blank">ATOP </a> van Gerlof Langeveld. ATOP is een stuk forensisch gereedschap om tot diep onder de motorkap de performance van een Linux-systeem en daarop draaiende applicaties te kunnen analyseren. De tool staat onder meer bij Facebook standaard op iedere Linux-server geïnstalleerd en wordt standaard bij vrijwel alle grote Linux-distributies meegeleverd. Typ maar eens <pre><code>$ atop </code></pre> in je terminal...
  </p>

  <h3>Open Source Praat</h3>
  <p>In 2021 hebben we een initiatief gelanceerd om Nederlandstalige open source liefhebbers op een laagdrempelige manier met elkaar in contact te brengen. AT Computing is sponsor en beheerder van Open Source Praat: we faciliteren de hosting, licenties en alle onderhoud. Het platform is gebaseerd op <a href="https://mattermost.com/" target="_blank">Mattermost</a> en biedt iedereen een plek om vragen te stellen, informatie uit te wisselen en met elkaar te chatten. Open Source Praat onderscheid zich door de volledige afwezigheid van nieuwsbrieven, cookies, tracking en andere vormen van gegevens-gedoe. Zo is het echt gratis: je betaalt zelfs niet met je privacy zoals bij veel andere social media. Meedoen? Aanmelden kan via <a href="https://ospraat.nl/signup_user_complete/?id=g7uqnp3defnnjjg83ddj4ouy1y" target="_blank">deze</a> link.
  </p>

  <h3>Whitepapers</h3>
  <p>Op onze website vind je <a href="https://atcomputing.nl/downloads" target="_blank">technische whitepapers</a> over een aantal fundamentele IT-onderwerpen. Denk aan keys en certificaten, reguliere expressies en talstelsels. Een goede conceptuele kennis van deze zaken kan je enorm helpen bij het programmeren, automatiseren of beveiligen van IT-omgevingen. Of je nu systeembeheerder, software ontwikkelaar of DevOps/Site Reliability Engineer bent dat maakt niet uit: voor deze whitepapers hoef je geen gegevens achter te laten of op een andere manier moeite voor te doen. Gewoon downloaden en lezen maar!
  </p>

  <h3>Blogs en persoonlijke websites</h3>
  <p>Niet alleen hier op onze eigen hebben we een <a href="https://atcomputing.nl/blog" target="_blank">blog-pagina</a>, ook veel van onze consultants hebben een eigen website met een keur aan content. Kijk bijvoorbeeld eens naar <a href="https://michaeltrip.nl" target="_blank">deze</a>, <a href="https://chrisvanmeer.nl" target="_blank">deze</a>, of <a href="http://smartowl.nl/" target="_blank">deze</a> of toch…<a href="https://kruyt.org/" target="_blank">deze</a>.
  </p>
  <p><i>We zijn zo verknocht aan delen dat we het spreken op conferenties en het op diverse manieren bijdragen aan open source projecten tot vast onderdeel van onze langetermijn strategie hebben gemaakt. Je kunt er dus de komende jaren vanuit gaan dat we vol gas zullen doorgaan met onze missie om het open source evangelie te verspreiden!
  </i></p>
